<!doctype html>
<html lang="zh"><head><meta charset="utf-8"><meta name="viewport" content="width=device-width, initial-scale=1, maximum-scale=1"><meta><title>劝学篇第一 - 魔法沉思录</title><link rel="manifest" href="/manifest.json"><meta name="application-name" content="魔法沉思录"><meta name="msapplication-TileImage" content="/img/favicon.svg"><meta name="apple-mobile-web-app-capable" content="yes"><meta name="apple-mobile-web-app-title" content="魔法沉思录"><meta name="apple-mobile-web-app-status-bar-style" content="default"><meta name="description" content="近日，无学习之动力，无学习之毅力，品荀子名篇以自励，望学不可以已 劝学 荀子  君子曰：学不可以已。 青、取之于蓝，而青于蓝；冰、水为之，而寒于水。木直中绳，輮以为轮，其曲中规，虽有槁暴，不复挺者，輮使之然也。故木受绳则直，金就砺则利，君子博学而日参省乎己，则知明而行无过矣。故不登高山，不知天之高也；不临深溪，不知地之厚也；不闻先王之遗言，不知学问之大也。干、越、夷、貉之子，生而同声，长而异俗，教"><meta property="og:type" content="blog"><meta property="og:title" content="劝学篇第一"><meta property="og:url" content="https://codeflysafe.github.io/2020/05/01/2020-05-01-%E5%8A%9D%E5%AD%A6%E7%AF%87%E7%AC%AC%E4%B8%80/"><meta property="og:site_name" content="魔法沉思录"><meta property="og:description" content="近日，无学习之动力，无学习之毅力，品荀子名篇以自励，望学不可以已 劝学 荀子  君子曰：学不可以已。 青、取之于蓝，而青于蓝；冰、水为之，而寒于水。木直中绳，輮以为轮，其曲中规，虽有槁暴，不复挺者，輮使之然也。故木受绳则直，金就砺则利，君子博学而日参省乎己，则知明而行无过矣。故不登高山，不知天之高也；不临深溪，不知地之厚也；不闻先王之遗言，不知学问之大也。干、越、夷、貉之子，生而同声，长而异俗，教"><meta property="og:locale" content="zh_CN"><meta property="og:image" content="https://codeflysafe.github.io/img/og_image.png"><meta property="article:published_time" content="2020-05-01T10:15:56.000Z"><meta property="article:modified_time" content="2022-02-18T11:37:07.393Z"><meta property="article:author" content="sjhuang"><meta property="article:tag" content="感悟"><meta property="article:tag" content="读书"><meta property="article:tag" content="学习"><meta property="twitter:card" content="summary"><meta property="twitter:image" content="/img/og_image.png"><script type="application/ld+json">{"@context":"https://schema.org","@type":"BlogPosting","mainEntityOfPage":{"@type":"WebPage","@id":"https://codeflysafe.github.io/2020/05/01/2020-05-01-%E5%8A%9D%E5%AD%A6%E7%AF%87%E7%AC%AC%E4%B8%80/"},"headline":"劝学篇第一","image":["https://codeflysafe.github.io/img/og_image.png"],"datePublished":"2020-05-01T10:15:56.000Z","dateModified":"2022-02-18T11:37:07.393Z","author":{"@type":"Person","name":"sjhuang"},"publisher":{"@type":"Organization","name":"魔法沉思录","logo":{"@type":"ImageObject","url":"https://codeflysafe.github.io/img/logo.svg"}},"description":"近日，无学习之动力，无学习之毅力，品荀子名篇以自励，望学不可以已 劝学 荀子  君子曰：学不可以已。 青、取之于蓝，而青于蓝；冰、水为之，而寒于水。木直中绳，輮以为轮，其曲中规，虽有槁暴，不复挺者，輮使之然也。故木受绳则直，金就砺则利，君子博学而日参省乎己，则知明而行无过矣。故不登高山，不知天之高也；不临深溪，不知地之厚也；不闻先王之遗言，不知学问之大也。干、越、夷、貉之子，生而同声，长而异俗，教"}</script><link rel="canonical" href="https://codeflysafe.github.io/2020/05/01/2020-05-01-%E5%8A%9D%E5%AD%A6%E7%AF%87%E7%AC%AC%E4%B8%80/"><link rel="icon" href="/img/favicon.svg"><link rel="stylesheet" href="https://use.fontawesome.com/releases/v5.15.2/css/all.css"><link rel="stylesheet" href="https://cdn.jsdelivr.net/npm/highlight.js@9.12.0/styles/atom-one-light.css"><link rel="stylesheet" href="https://fonts.googleapis.com/css2?family=Ubuntu:wght@400;600&amp;family=Source+Code+Pro"><link rel="stylesheet" href="/css/default.css"><!--!--><style>body>.footer,body>.navbar,body>.section{opacity:0}</style><!--!--><!--!--><!--!--><!--!--><link rel="stylesheet" href="https://cdn.jsdelivr.net/npm/cookieconsent@3.1.1/build/cookieconsent.min.css"><meta name="generator" content="Hexo 5.4.0"></head><body class="is-1-column"><nav class="navbar navbar-main"><div class="container"><div class="navbar-brand justify-content-center"><a class="navbar-item navbar-logo" href="/"><img src="/img/logo.svg" alt="魔法沉思录" height="28"></a></div><div class="navbar-menu"><div class="navbar-start"><a class="navbar-item" href="/">Home</a><a class="navbar-item" href="/archives">Archives</a><a class="navbar-item" href="/categories">Categories</a><a class="navbar-item" href="/tags">Tags</a><a class="navbar-item" href="/about">About</a><a class="navbar-item" href="/love">Love</a></div><div class="navbar-end"><a class="navbar-item" target="_blank" rel="noopener" title="Download on GitHub" href="https://github.com/ppoffice/hexo-theme-icarus"><i class="fab fa-github"></i></a><a class="navbar-item search" title="搜索" href="javascript:;"><i class="fas fa-search"></i></a></div></div></div></nav><section class="section"><div class="container"><div class="columns"><div class="column order-2 column-main is-12"><div class="card"><article class="card-content article" role="article"><div class="article-meta is-size-7 is-uppercase level is-mobile"><div class="level-left"><span class="level-item"><time dateTime="2020-05-01T10:15:56.000Z" title="2020/5/1 下午6:15:56">2020-05-01</time>发表</span><span class="level-item"><time dateTime="2022-02-18T11:37:07.393Z" title="2022/2/18 下午7:37:07">2022-02-18</time>更新</span><span class="level-item">13 分钟读完 (大约1988个字)</span></div></div><h1 class="title is-3 is-size-4-mobile">劝学篇第一</h1><div class="content"><p>近日，无学习之动力，无学习之毅力，品荀子名篇以自励，望<strong>学不可以已</strong></p>
<h2 id="劝学"><a href="#劝学" class="headerlink" title="劝学"></a>劝学</h2><blockquote>
<p>荀子</p>
</blockquote>
<p><strong>君子曰：学不可以已</strong>。</p>
<p><strong>青、取之于蓝，而青于蓝；冰、水为之，而寒于水。木直中绳，輮以为轮，其曲中规，虽有槁暴，不复挺者，輮使之然也。故木受绳则直，金就砺则利，君子博学而日参省乎己，则知明而行无过矣。故不登高山，不知天之高也；不临深溪，不知地之厚也；不闻先王之遗言，不知学问之大也</strong>。干、越、夷、貉之子，生而同声，长而异俗，教使之然也。诗曰：“嗟尔君子，无恒安息。靖共尔位，好是正直。神之听之，介尔景福。”神莫大于化道，福莫长于无祸。</p>
<p><strong>吾尝终日而思矣，不如须臾之所学也</strong>。吾尝跂而望矣，不如登高之博见也。登高而招，臂非加长也，而见者远；顺风而呼，声非加疾也，而闻者彰。假舆马者，非利足也，而致千里；假舟楫者，非能水也，而绝江河。君子生非异也，善假于物也。</p>
<p>南方有鸟焉，名曰蒙鸠，以羽为巢，而编之以发，系之苇苕，风至苕折，卵破子死。巢非不完也，所系者然也。西方有木焉，名曰射干，茎长四寸，生于高山之上，而临百仞之渊，木茎非能长也，所立者然也。蓬生麻中，不扶而直；白沙在涅，与之俱黑。兰槐之根是为芷，其渐之滫，君子不近，庶人不服。其质非不美也，所渐者然也。故君子居必择乡，游必就士，所以防邪辟而近中正也。</p>
<p>物类之起，必有所始。荣辱之来，必象其德。肉腐出虫，鱼枯生蠹。怠慢忘身，祸灾乃作。强自取柱，柔自取束。邪秽在身，怨之所构。施薪若一，火就燥也，平地若一，水就湿也。草木畴生，禽兽群焉，物各从其类也。是故质的张，而弓矢至焉；林木茂，而斧斤至焉；树成荫，而众鸟息焉。醯酸，而蚋聚焉。故言有招祸也，行有招辱也，君子慎其所立乎！</p>
<p><strong>积土成山，风雨兴焉；积水成渊，蛟龙生焉；积善成德，而神明自得，圣心备焉。故不积蹞步，无以致千里；不积小流，无以成江海。骐骥一跃，不能十步；驽马十驾，功在不舍。锲而舍之，朽木不折；锲而不舍，金石可镂。螾无爪牙之利，筋骨之强，上食埃土，下饮黄泉，用心一也。蟹八跪而二螯，非蛇蟺之穴，无可寄托者，用心躁也。是故无冥冥之志者，无昭昭之明；无惛惛之事者，无赫赫之功。行衢道者不至，事两君者不容。目不能两视而明，耳不能两听而聪。螣蛇无足而飞，梧鼠五技而穷。诗曰：“尸鸠在桑，其子七兮。淑人君子，其仪一兮。其仪一兮，心如结兮。”故君子结于一也</strong>。</p>
<p>昔者瓠巴鼓瑟，而流鱼出听；伯牙鼓琴，而六马仰秣。故声无小而不闻，行无隐而不形。玉在山而草木润，渊生珠而崖不枯。为善不积邪，安有不闻者乎！</p>
<p>学恶乎始？恶乎终？曰：其数则始乎诵经，终乎读礼；其义则始乎为士，终乎为圣人。真积力久则入。学至乎没而后止也。故学数有终，若其义则不可须臾舍也。为之人也，舍之禽兽也。故书者、政事之纪也；诗者、中声之所止也；礼者、法之大兮，类之纲纪也。故学至乎礼而止矣。夫是之谓道德之极。礼之敬文也，乐之中和也，诗书之博也，春秋之微也，在天地之间者毕矣。</p>
<p>君子之学也，入乎耳，着乎心，布乎四体，形乎动静。端而言，蝡而动，一可以为法则。小人之学也，入乎耳，出乎口；口耳之间，则四寸耳，曷足以美七尺之躯哉！古之学者为己，今之学者为人。君子之学也，以美其身；小人之学也，以为禽犊。故不问而告谓之傲，问一而告二谓之囋。傲、非也，囋、非也；君子如向矣。</p>
<p>学莫便乎近其人。礼乐法而不说，诗书故而不切，春秋约而不速。方其人之习君子之说，则尊以遍矣，周于世矣。故曰：学莫便乎近其人。</p>
<p>学之经莫速乎好其人，隆礼次之。上不能好其人，下不能隆礼，安特将学杂识志，顺诗书而已耳。则末世穷年，不免为陋儒而已。将原先王，本仁义，则礼正其经纬蹊径也。若挈裘领，诎五指而顿之，顺者不可胜数也。不道礼宪，以诗书为之，譬之犹以指测河也，以戈舂黍也，以锥餐壶也，不可以得之矣。故隆礼，虽未明，法士也；不隆礼，虽察辩，散儒也。</p>
<p>问楛者，勿告也；告楛者，勿问也；说楛者，勿听也。有争气者，勿与辩也。故必由其道至，然后接之；非其道则避之。故礼恭，而后可与言道之方；辞顺，而后可与言道之理；色从而后可与言道之致。故未可与言而言，谓之傲；可与言而不言，谓之隐；不观气色而言，谓瞽。故君子不傲、不隐、不瞽，谨顺其身。诗曰：“匪交匪舒，天子所予。”此之谓也。</p>
<p>百发失一，不足谓善射；千里蹞步不至，不足谓善御；伦类不通，仁义不一，不足谓善学。学也者，固学一之也。一出焉，一入焉，涂巷之人也；其善者少，不善者多，桀纣盗跖也；全之尽之，然后学者也。</p>
<p>君子知夫不全不粹之不足以为美也，故诵数以贯之，思索以通之，为其人以处之，除其害者以持养之。使目非是无欲见也，使口非是无欲言也，使心非是无欲虑也。及至其致好之也，目好之五色，耳好之五声，口好之五味，心利之有天下。是故权利不能倾也，群众不能移也，天下不能荡也。生乎由是，死乎由是，夫是之谓德操。德操然后能定，能定然后能应。能定能应，夫是之谓成人。天见其明，地见其光，君子贵其全也。</p>
</div><div class="article-licensing box"><div class="licensing-title"><p>劝学篇第一</p><p><a href="https://codeflysafe.github.io/2020/05/01/2020-05-01-劝学篇第一/">https://codeflysafe.github.io/2020/05/01/2020-05-01-劝学篇第一/</a></p></div><div class="licensing-meta level is-mobile"><div class="level-left"><div class="level-item is-narrow"><div><h6>作者</h6><p>sjhuang</p></div></div><div class="level-item is-narrow"><div><h6>发布于</h6><p>2020-05-01</p></div></div><div class="level-item is-narrow"><div><h6>更新于</h6><p>2022-02-18</p></div></div><div class="level-item is-narrow"><div><h6>许可协议</h6><p><a class="icons" rel="noopener" target="_blank" title="Creative Commons" href="https://creativecommons.org/"><i class="icon fab fa-creative-commons"></i></a><a class="icons" rel="noopener" target="_blank" title="Attribution" href="https://creativecommons.org/licenses/by/4.0/"><i class="icon fab fa-creative-commons-by"></i></a><a class="icons" rel="noopener" target="_blank" title="Noncommercial" href="https://creativecommons.org/licenses/by-nc/4.0/"><i class="icon fab fa-creative-commons-nc"></i></a></p></div></div></div></div></div><div class="article-tags is-size-7 mb-4"><span class="mr-2">#</span><a class="link-muted mr-2" rel="tag" href="/tags/%E6%84%9F%E6%82%9F/">感悟</a><a class="link-muted mr-2" rel="tag" href="/tags/%E8%AF%BB%E4%B9%A6/">读书</a><a class="link-muted mr-2" rel="tag" href="/tags/%E5%AD%A6%E4%B9%A0/">学习</a></div><!--!--></article></div><div class="card"><div class="card-content"><h3 class="menu-label has-text-centered">喜欢这篇文章？打赏一下作者吧</h3><div class="buttons is-centered"><a class="button donate" href="/" target="_blank" rel="noopener" data-type="afdian"><span class="icon is-small"><i class="fas fa-charging-station"></i></span><span>爱发电</span></a><a class="button donate" data-type="alipay"><span class="icon is-small"><i class="fab fa-alipay"></i></span><span>支付宝</span><span class="qrcode"><img src="/" alt="支付宝"></span></a><a class="button donate" data-type="wechat"><span class="icon is-small"><i class="fab fa-weixin"></i></span><span>微信</span><span class="qrcode"><img src="/" alt="微信"></span></a></div></div></div><nav class="post-navigation mt-4 level is-mobile"><div class="level-start"><a class="article-nav-prev level level-item link-muted" href="/2020/05/02/2020-05-02-1092-To-Buy-or-Not-to-Buy-(20%E5%88%86)/"><i class="level-item fas fa-chevron-left"></i><span class="level-item">1092 To Buy or Not to Buy (20分)</span></a></div><div class="level-end"><a class="article-nav-next level level-item link-muted" href="/2020/04/30/2020-04-30-%E6%AF%8F%E6%97%A5%E4%B8%80%E9%A2%98/"><span class="level-item">每日一题</span><i class="level-item fas fa-chevron-right"></i></a></div></nav><div class="card"><div class="card-content"><h3 class="title is-5">评论</h3><div id="comment-container"></div><link rel="stylesheet" href="https://cdn.jsdelivr.net/npm/gitalk@1.7.2/dist/gitalk.css"><script src="https://cdn.jsdelivr.net/npm/gitalk@1.7.2/dist/gitalk.min.js"></script><script>var gitalk = new Gitalk({
            id: "ea7b9523eb75553dfb0137487753fd15",
            repo: "gitalk",
            owner: "codeflysafe",
            clientID: "48d1eb3658ef4923896f",
            clientSecret: "d619d46a6c36396cab7dc0190ad1630bd3982b34",
            admin: ["codeflysafe"],
            createIssueManually: false,
            distractionFreeMode: false,
            perPage: 10,
            pagerDirection: "last",
            
            
            enableHotKey: true,
            
        })
        gitalk.render('comment-container')</script></div></div></div><!--!--><!--!--></div></div></section><footer class="footer"><div class="container"><div class="level"><div class="level-start"><a class="footer-logo is-block mb-2" href="/"><img src="/img/logo.svg" alt="魔法沉思录" height="28"></a><p class="is-size-7"><span>&copy; 2022 sjhuang</span>  Powered by <a href="https://hexo.io/" target="_blank" rel="noopener">Hexo</a> &amp; <a href="https://github.com/ppoffice/hexo-theme-icarus" target="_blank" rel="noopener">Icarus</a></p></div><div class="level-end"><div class="field has-addons"><p class="control"><a class="button is-transparent is-large" target="_blank" rel="noopener" title="Creative Commons" href="https://creativecommons.org/"><i class="fab fa-creative-commons"></i></a></p><p class="control"><a class="button is-transparent is-large" target="_blank" rel="noopener" title="Attribution 4.0 International" href="https://creativecommons.org/licenses/by/4.0/"><i class="fab fa-creative-commons-by"></i></a></p><p class="control"><a class="button is-transparent is-large" target="_blank" rel="noopener" title="Download on GitHub" href="https://github.com/ppoffice/hexo-theme-icarus"><i class="fab fa-github"></i></a></p></div></div></div></div></footer><script src="https://cdn.jsdelivr.net/npm/jquery@3.3.1/dist/jquery.min.js"></script><script src="https://cdn.jsdelivr.net/npm/moment@2.22.2/min/moment-with-locales.min.js"></script><script src="https://cdn.jsdelivr.net/npm/clipboard@2.0.4/dist/clipboard.min.js" defer></script><script>moment.locale("zh-CN");</script><script>var IcarusThemeSettings = {
            article: {
                highlight: {
                    clipboard: true,
                    fold: 'unfolded'
                }
            }
        };</script><script src="/js/column.js"></script><script type="text/x-mathjax-config">MathJax.Hub.Config({
            'HTML-CSS': {
                matchFontHeight: false
            },
            SVG: {
                matchFontHeight: false
            },
            CommonHTML: {
                matchFontHeight: false
            },
            tex2jax: {
                inlineMath: [
                    ['$','$'],
                    ['\\(','\\)']
                ]
            }
        });</script><script src="https://cdn.jsdelivr.net/npm/mathjax@2.7.5/unpacked/MathJax.js?config=TeX-MML-AM_CHTML" defer></script><script src="/js/animation.js"></script><a id="back-to-top" title="回到顶端" href="javascript:;"><i class="fas fa-chevron-up"></i></a><script src="/js/back_to_top.js" defer></script><!--!--><!--!--><!--!--><script src="https://cdn.jsdelivr.net/npm/cookieconsent@3.1.1/build/cookieconsent.min.js" defer></script><script>window.addEventListener("load", () => {
      window.cookieconsent.initialise({
        type: "info",
        theme: "edgeless",
        static: false,
        position: "bottom-left",
        content: {
          message: "此网站使用Cookie来改善您的体验。",
          dismiss: "知道了！",
          allow: "允许使用Cookie",
          deny: "拒绝",
          link: "了解更多",
          policy: "Cookie政策",
          href: "https://www.cookiesandyou.com/",
        },
        palette: {
          popup: {
            background: "#edeff5",
            text: "#838391"
          },
          button: {
            background: "#4b81e8"
          },
        },
      });
    });</script><script src="/js/main.js" defer></script><div class="searchbox"><div class="searchbox-container"><div class="searchbox-header"><div class="searchbox-input-container"><input class="searchbox-input" type="text" placeholder="想要查找什么..."></div><a class="searchbox-close" href="javascript:;">×</a></div><div class="searchbox-body"></div></div></div><script src="/js/insight.js" defer></script><script>document.addEventListener('DOMContentLoaded', function () {
            loadInsight({"contentUrl":"/content.json"}, {"hint":"想要查找什么...","untitled":"(无标题)","posts":"文章","pages":"页面","categories":"分类","tags":"标签"});
        });</script></body></html>